---
title: "Computer programcısı olabilirsiniz"
date: "2022-03-09"
variant: blog
---

Computer programcısı olmak bu denli kolay mı? diye sorduğunuzu duyar gibiyim. Bu tamamen niyetinize, kararlılığınıza
sabırınıza bağlı. Gerek yurdumuz bilişimcileri ile ve gerekse dünyanın dört bir yanındaki uygulama geliştiricileri
ile yapmış olduğum görüşmeler, çalışmalar bana bunun olabileceğini gösterdi. Üniversite yıllarımda bilişimci
olmak için örgün eğitim almak gerektiğini düşünürdüm.

İş yaşamına atılınca gördüm ki, bir çok meraklı, hırslı genç üniversite eğitimi almamış olmalarına rağmen çok
başarılı uygulamalar yapmaktalar, müşterilerini memnun etmekteler. Daha sonraki yıllarda internetin yaşamımıza
girmesiyle yurt dışındaki meslekdaşlar ile tanışıp bilgi alışverişinde bulundum, soruyorum kendilerine mesleğe nasıl
girdiklerini, yanıtlar çok ilginç:

- Ben sekreterlik yapıyordum, bu mesleği merak ettim, internette bazı kurslara katıldım, şimdi artık bu benim
  tam zamanlı mesleğim oldu.
- Ben savaş gazisiyim, hayatımı kazanmak zorundaydım, internette bazı kurslar aldım ve şimdi bilişim işindeyim.
- Ben tır şöförüydüm, iş çok yorucu idi, internette tanıştığım insanların önerileri ile bu işe girdim, çok
  mutluyum.

Örnekler pek çok, bence tüm bu insanların bizim gençlerimizden tek farkları İngilizce biliyor olmaları! Tabii İngilizce
bilen gençlerimizin ilerlemeleri çok daha hızlı olmakta. Ben de yılların deneyimini böylesi hevesli, hırslı gençler
ile paylaşmak amacıyla atölye açmaya karar verdim. Sitemde atölye ile ilgili bilgileri bulacaksınız.
Ayrıca genel konulardaki görüşlerimi de sitemde paylaşmaktayım.

Umuyorum ki yararlanabilecek gençler olacaktır.

Sağlık ve esenlikle kalın
