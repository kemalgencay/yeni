---
title: "Computer Atölyesi nedir?"
date: "2022-03-05"
variant: blog
---

Bizde genellikle atölye deyince akla resim, heykel, seramik, müzik, tiyatro vb. uğraş alanlarında etkinlik
gösteren yerler gelir. **computer[^1]** atölyesi deyince pek gözümüzde canlandırmakta zorlanırız. Gelişmiş
ülkelerde özellikle bilişim alanında pek çok atölye bulunmaktadır.

Ben de üniversitelerde verdiğim derslerde onlardan esinlenerek "**_yaparak öğrenmek_**"
esasına dayalı atölye kurma hevesi ile dışarıdan bir örnek parça getirdim 60 dolar
karşılığında, bekliyorum ki hepsinin elinde dizüstü cihaz, oraya buraya girip zehir
gibi kullanan bu öğrenciler bu cihazdan da birer tane edinirler ve birlikte deneyler
yaparız, uygulamalar geliştiririz.

Ne denli safmışım, hiç o havada değiller, tek sordukları zor mu sınav soruları, notum kıt mı? Bir sömestir verdiğim
emeğin nasıl boşa gittiğini gördüm, sözüm ona yurt dışındaki mühendisler ile yarışabilecek bireyler yetiştirecektik.

Atölye uzun soluklu bir çalışmadır, öğrenmek amaçlıdır, yapmak, tekrar yapmak, yanlışlarımızdan
ders almak, el melekelerimizi geliştirmek ve içselleştirmek çabasıdır. Bu nedenle meslek yaşamı boyunca bu
ortamdan kopmamayı gerektirir. Atölyede yarış yoktur, sınav yoktur, her birey farklıdır, herkes kendi hızında
öğrenir. Benim bu atölyeyi kurmamdaki amacım dışardaki gibi becerikli ve etkin ekipler oluşturmak. Çünkü
yılların deneyimi bana bireysel kalmanın fazla bir kazanç sağlamadığını gösterdi.

#### Kimler katılmalıdır atölyeye

İlke olarak meraklı her genç katılabilir. Ancak kanımca ben en büyük yararı İngilizce bilmeyen veya çok az bilen
gençlere sağlayabileceğimi düşünüyorum. Daha da önemlisi eğer iyi arkadaş olan, anlaşabilen 5 genç bir araya
gelirlerse daha çabuk ilerleyebilirler. Çünkü benim hayalim önce sanal şirket kurmak: bu şirkette program yazanlar,
araştırma yapanlar, kullanıcı kılavuzu yazanlar, pazarlamacılar, müşteri destek hattı hizmeti verenler gibi bölümler olamalıdır.
Ben kendi payıma böyle sanal bir şirkette uzun yılların deneyimine sahip araştırmacı olarak görev yapabileceğim.
Bir tabir vardır: 'kavganın gelişine göre yumruk atmak' diye, eğer atölye katılımcıları kendilerini yeterince
ergin hissederlerse, bu ekibin gerçek bir şirkete dönüşüp, olası müşterilere yeterli güven verebileceğini var
sayıyorum.

#### Atölye ortamı

En son ders verdiğim üniversitede böylesi bir atölyenin gerçek bir ortamda olmasını düşünmüştüm, ve bu görüşümü
yöneticilere iletmiştim. Ancak gel gör pandemi beni neyledi! :&rpar;. Bu durumda atölye sanal ortamda olabilecektir.

[^1]: bilgisayar değil, bilgi soyuttur sayılamaz!
